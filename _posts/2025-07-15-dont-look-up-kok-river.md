---
layout: post
title: Don't Look Up ฉบับแม่น้ำกก - อันตรายที่เราทำได้แค่รอวันพัง
tags: environment, China, Kok river, myanmar, USWA, rare earth
date: 2025-07-15 17:47 +0700
---
> หากคุณเคยดูหนัง "Don't Look Up" แล้วรู้สึกสิ้นหวัง
> ขอให้รู้ว่าเรื่องราวนั้นอาจจะใกล้ตัวกว่าที่คิด...แค่คุณลองมองขึ้นไปที่แม่น้ำกก

## แม่น้ำกกที่เราเคยรู้จัก

แม่น้ำสายนี้เคยเป็นทั้งแหล่งอาหาร แหล่งน้ำ แหล่งพักผ่อนของผู้คนในเชียงรายและพื้นที่ใกล้เคียง
แต่ในวันนี้ กลายเป็นทางผ่านของน้ำเสียที่ปนเปื้อนโลหะหนัก สารพิษจากกระบวนการสกัดแร่หายาก (rare earth)
และที่น่าเศร้ากว่านั้นคือ…ไม่มีใครหยุดมันได้เลย

## มาจากไหน?

คำตอบคือ "มาจากตอนเหนือของพม่า"
โดยเฉพาะพื้นที่ที่ควบคุมโดยกองกำลัง UWSA (United Wa State Army) ที่ได้รับการสนับสนุนจากจีนมาอย่างยาวนาน
[รายงานจาก Shan Human Rights Foundation](https://shanhumanrights.org/satellite-images-expose-rare-earth-mining-expansion-in-northern-uwsa-area-of-mong-bawk/) ชี้ชัดว่าเหมือง rare earth กำลังขยายตัวอย่างมหาศาลในพื้นที่นี้
น้ำเสียจากเหมืองเหล่านี้จะไหลลงแม่น้ำสาขาที่เชื่อมต่อกับแม่น้ำโขง และสุดท้ายก็ไหลเข้ามายังแม่น้ำกกในภาคเหนือของไทย

## ทำไมถึงโทษจีน ?

เพราะรัฐว้าไม่สามารถใช้ประโยชน์จากแร่พวกนี้ได้ด้วยตัวเอง
พม่าก็ไม่มีเทคโนโลยีสกัดหรือตลาดรองรับ
แต่จีนคือประเทศเดียวที่สามารถนำ rare earth ไปใช้ในอุตสาหกรรมเซมิคอนดักเตอร์และชิ้นส่วนอิเล็กทรอนิกส์ระดับโลก
พูดง่ายๆ คือ จีนได้ของ จ่ายเงิน และไม่ต้องแบกรับความเสี่ยงด้านสิ่งแวดล้อมเลยแม้แต่น้อย

## ทั้ง ว้า – พม่า – จีน ต่างก็รู้…แต่ไม่สน

- **ว้า** จะบอกว่า "เราไม่ได้ควบคุมเหมือง" ทั้งที่พื้นที่อยู่ภายใต้อำนาจตนเอง กับมีหลักฐานชัดเจนว่ากองกำลังวางแนวป้องกันไว้ให้เหมืองพวกนั้น
- **รัฐบาลพม่า** จะบอกว่า "พื้นที่นั้นอยู่นอกเขตอำนาจรัฐ" "เราไม่สามารถเข้าไปจัดการได้" แต่ความจริงก็แค่แกล้วทำเป็นมองไม่เห็น
- **รัฐบาลจีน** จะบอกว่า "เราไม่สนับสนุนกิจกรรมผิดกฎหมาย" โดยไม่พูดถึงสิ่งแวดล้อมแม้แต่นิดเดียว แล้วก็แกล้งนิ่ง ซื้อเวลา และรับแร่เข้าประเทศต่อไป
<br>
นี่คือการจับมือกันแบบ Loose Alliance ที่สร้างความตายอย่างเงียบงันผ่านแม่น้ำที่ไม่มีใครอยากมอง

## แล้วรัฐบาลไทยล่ะ?

เงียบสนิท...<br>

เพราะไม่กล้าชนกับจีน<br>
เพราะเกรงใจพม่า<br>
และเพราะประชาชนไทยก็ยังไม่รู้ ไม่สน หรือไม่คิดว่าเรื่องนี้ร้ายแรงพอที่จะลุกขึ้นมาทำอะไร<br>

> ทั้งที่สารพิษเหล่านี้เข้าสู่ห่วงโซ่อาหารแล้ว<br>
> ทั้งที่น้ำในแม่น้ำกกไม่สามารถนำมาใช้ได้ทันทีอีกต่อไป<br>
> ทั้งที่ความเสียหายเกิดขึ้นแล้ว<br>

## คนไทยกับรัฐบาลไทยมีทางเลือกอะไร?

1. **หยุดทุกกิจกรรมชายแดนทันที**<br>
  รวมถึงการค้าชายแดน, ลำเลียง, การเดินทาง และการประสานความร่วมมือ เพื่อกดดันตรงไปที่ **พม่ากับจีน** ผ่านช่องทางการค้าระดับชาติและการฑูต

2. **หนีออกจากพื้นที่**<br>
  เพราะไม่มีใครรับประกันได้ว่าน้ำที่คุณใช้ หรือข้าวที่คุณปลูก ไม่ปนเปื้อนสารพิษ

3. **รอวันตาย**<br>
  ไม่ได้แย่ขนาดตายทันที แต่อายุขัยสั้นกว่าทั้งประเทศโดยเฉลี่ย

---

แม่น้ำกกอาจไม่ใช่ "ดาวหายนะ" ที่พุ่งมาชนโลกแบบในหนัง<br>
แต่มันคือน้ำที่พาเอาพิษเข้ามาสู่ชีวิตเราอย่างต่อเนื่องโดยที่ไม่มีใครหยุดมันได้<br>
<br>
และในประเทศที่ประชาชนไม่มีสิทธิ์จะเปลี่ยนทิศทาง<br>
บางทีสิ่งที่ทำได้ก็มีแค่...

> "อย่าเงยหน้า"
