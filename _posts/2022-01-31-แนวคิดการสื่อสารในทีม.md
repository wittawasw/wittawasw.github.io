---
layout: post
title: แนวคิดการสื่อสารในการทำงานเป็นทีม
date: 2022-01-31 06:34 +0700
---
ในการทำงานร่วมกันหลายคน รูปแบบการสื่อสารเป็นปัจจัยที่สำคัญที่จะทำให้การ
ประสานงานและการทำงานร่วมกัน ยิ่งในยุคของการทำงาน remote ที่เริ่มชัดเจนมากขึ้นใน
ช่วงโรคระบาด ยิ่งทำให้ปัญหาของการสื่อสารที่ไม่ดีถูกทำให้เห็นชัด และเกิดปัญหาที่
กระทบต่อประสิทธิภาพของงาน บทความนี้จะถอดบทเรียนจากประสบการณ์ของผู้เขียนเป็นตัว
อย่างให้สามารถนำไปประยุกต์ใช้หรือปรับปรุงวิธีการสื่อสารของตนเองภายในทีมที่ทำงาน
ร่วมกันอยู่

#### **ระบุเจตนาของการสื่อสารให้ชัดเจน**
ไม่ว่าเราต้องการให้ผู้รับสารทำอะไร การระบุอย่างชัดเจนถึงสิ่งที่เราคาดหวังให้ผู้
รับสารทำ เป็นเรื่องสำคัญที่จะทำให้ผู้รับสารสามารถวางแผนการทำงานของตนเองได้

#### **เลือกใช้คำที่ไม่หยาบคาย**
การเลือกใช้คำ ไม่ว่าจะเป็นการพูดหรือการเขียน มีผลต่ออารมณ์ของผู้รับสารเสมอ ทิป
เล็กๆของวิธีนี้ คือ ขอให้นึกเสมอว่าถ้าเราต้องพูดแบบเดียวกันบนเวที หรือในที่
สาธารณะที่มีคนอื่นได้ยิน เราจะกล้าพูดหรือไม่ ก่อนที่จะพูดออกไปหรือพิมพ์คำพูดลงไป
โดยคำที่เราเลือก ไม่จำเป็นต้องมีความเป็นทางการหรือสุภาพขอเพียงแค่ไม่หยาบคาย

#### **ไม่ใช้คำที่เป็น subjective ในการวิจารณ์ผลงานของคนอื่นในด้านลบ**
เช่น คำว่า แย่ ห่วย กระจอก หากต้องตำหนิผลงานของเพื่อนร่วมทีม ควรเลือกใช้คำที่
เป็น constructive หรือเจาะจงไปที่ปัญหาโดยตรง ยิ่งหากสามารถแนะนำทางแก้ได้ ก็ยิ่ง
ควรทำ แต่ถ้าหากว่าเราไม่รู้ปัญหาว่าเกิดจากอะไร ไม่สามารถพูดปัญหาแบบ constructive
ได้ อย่างน้อยที่สุดก็ควรวิจารณ์และแนะนำแบบ objective อย่างตรงไปตรงมา ไม่เพิ่มความ
subjective เข้าไป

> subjective: "โปรแกรมมันช้า เพราะคุณเขียนโปรแกรมกระจอกๆแบบนี้ไง"

> objective: "โปรแกรมมันช้า ผมก็ไม่รู้เหมือนกันว่าเพราะอะไร แต่คุณลองหาทางแก้ดูนะ"

> constructive: "โปรแกรมมันช้า เพราะคุณเขียนส่วนที่ต่อ Database โดยการสร้าง connection ใหม่ทุกครั้ง ลองแก้เป็นให้ใช้ connection เดียวกันโดยไม่ต้องสร้างใหม่ครับ"

#### **แล้วถ้าวิจารณ์ด้านบวกล่ะ ?**
ชมไปเถอะครับ subjective ให้เต็มที่ไปเลย อย่าให้ถึงขั้นประชดก็พอ กำลังใจในการ
ทำงานมีความสำคัญต่อคนทำงาน และยังช่วยให้การทำงานร่วมกันในทีมดีขึ้น

#### **หากเกิดข้อผิดพลาด ข้อสงสัย หรืออะไรที่มีผลกับการทำงาน ควรติดต่อขอความช่วยเหลือทันที**
ในหลายๆครั้ง เพื่อนร่วมทีมอาจจะมีความ "เกรงใจ" ไม่อยากรบกวนการทำงานของคนอื่น
ทำให้ไม่กล้าที่จะติดต่อทันที หรืออาจจะคิดว่าควรพยายามทำด้วยตัวเองก่อน ซึ่งวิธี
คิดแบบนี้นอกจากจะทำให้ประสิทธิภาพงานของตัวเองน้อยลงแล้ว ยังอาจทำให้ประสิทธิภาพ
ของทีมลดลงอย่างมากเพราะขาดความต่อเนื่อง

โดยหากคิดว่าการขอความช่วยเหลือจะรบกวนการทำงานของคนอื่น อย่างน้อยก็สามารถใช้วิธี
ส่งข้อความที่ผู้รับไม่ต้องตอบกลับทันทีไปก่อนได้ เช่น การส่งอีเมล หรือ ข้อความแชท

#### **ไม่กลัวที่จะรายงานความผิดพลาดของตัวเอง**
ความจริงแล้วเรื่องนี้เป็นเรื่องเดียวกับข้อข้างบน แต่การจะสร้างสภาพแวดล้อมการ
ทำงานที่เอื้อให้คนในทีมกล้าที่จะรายงานความผิดพลาด อยู่ที่การกระทำของกลุ่มผู้นำ
องค์กร ไม่ได้อยู่ที่คนส่วนใหญ่ในองค์กร แต่ทุกคนเก็บข้อคิดนี้เอาไว้ว่าหากเราได้
เป็นผู้นำ ไม่ว่าจะเป็นในระดับที่มีผู้ตามไม่ถึงสิบคนหรือหลายร้อยคน สภาพแวดล้อม
ที่คนไม่กล้ารายงานความผิดพลาดของตนเองจะมีผลเสียมากกว่าผลดีเสมอ
