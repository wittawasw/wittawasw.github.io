---
layout: post
title: DeepSeek-R1 ประตูบานใหม่ของวงการ AI
tags: AI openAI deepseek
keywords: AI, openAI, deepseek
description: DeepSeek-R1 ทำให้อินเตอร์เนตแตกตื่น ตลาดหุ้นด้าน AI ร่วง ไม่ใช่แค่เรื่องต้นทุนถูกกว่า แต่มันคือการทลายการปิดกั้นวิธีการสร้าง AI แบบเดียวกับ OpenAI และสารพัดเจ้าตลาด
---

DeepSeek-R1 ทำให้อินเตอร์เนตแตกตื่น ตลาดหุ้นด้าน AI ร่วง ไม่ใช่แค่เรื่องต้นทุนถูกกว่า
แต่มันคือการทลายการปิดกั้นวิธีการสร้าง AI แบบเดียวกับ OpenAI และสารพัดเจ้าตลาด

ทุกเจ้าเท่าที่มีอยู่ตอนนี้ที่ทั้งลงทุนเองและรับเงินลงทุนไปมหาศาล ลงทุนไปเยอะกับการหาวิธี train model
ที่ดีพอมาสู้กันในแต่ล่ะรอบที่เปิดตัวของใหม่ จนนักวิเคราะห์หลายคนก็ลงเสียงเป็นเอกฉันท์ว่า สนามนี้มีไว้ให้ยักษ์ชนยักษ์เท่านั้น ต่างฝ่ายต่างเก็บความลับวิธีการ train ของตัวเองเป็นชั้นโคตรความลับ แล้วก็เปิดเผยเฉพาะโมเดลขั้นต้นออกมาสู่สาธารณะเท่านั้น

การออกเอกสารเปิดเผยรายละเอียดวิธีการสร้างโมเดลของ DeepSeek-R1 เรียกได้ว่าเหยียบหน้านักลงทุน
ที่เชื่อว่าลงทุนไปเถอะ ยังไงก็ได้ทุนคืนเพราะยากมากที่จะมีคนลงทุนตั้งแต่ต้น
ให้ขึ้นมาสู้ในระดับเดียวกันได้ เพราะกลายเป็นว่านอกจากจะสามารถทำซ้ำให้ได้ผลลัพธ์ใกล้เคียงกันได้แล้ว
ยังใช้ต้นทุนน้อยกว่าในการ train หลายเท่าตัวอีก ตลาดหุ้นก็เลยตอบรับด้วยการเทขายเพราะกลัวว่า
มูลค่าหุ้นในมือจะลดลงอย่างมีนัยสำคัญ

โดยส่วนตัวแล้วเชื่อว่า DeepSeek ยังสู้ OpenAI หรือ Google ไม่ได้ แต่อย่างน้อยก็ได้เปิดประตูความหวัง
จากที่ทุกคนเชื่อว่านี่คือสนามของยักษ์ชนยักษ์ มีผู้เล่นได้แค่ไม่กี่บริษัทระดับโลกเท่านั้น
ที่รายใหม่จะไม่มีโอกาสตามทันได้เลย กลายเป็นความไม่แน่นอนอีกครั้งว่า
อาจจะมีรายใหม่ที่เกิดขึ้นมาแล้วเกิดการล้มยักษ์ทางเทคโนโลยีให้ได้เห็นอีก
