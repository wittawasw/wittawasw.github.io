---
layout: post
title: อนาคตของนักพัฒนาซอฟต์แวร์ในยุคถัดไปที่ AI รุ่งเรือง
tags: thought, devin
date: 2024-03-28 22:42 +0700
---
ได้มีโอกาสเห็นการกลับมา trending ของหัวข้อที่ว่า AI อย่าง devin จะทำให้นักพัฒนาซอฟต์แวร์สูญพันธ์ได้ แต่ถ้าถามผม ผมก็คงตอบว่า ผมไม่ได้กังวลเท่าไหร่ เพราะในทรรศนะส่วนตัวแล้ว เชื่อว่าตัวเองน่าจะรอดหรืออย่างน้อยก็ไม่ใช่กลุ่มแรกๆที่โดนแทนที่ได้

> ในอีก 20 ปี นักพัฒนาซอฟต์แวร์จะเป็นอาชีพที่หายไปหรือไม่ ?

เชื่อว่า "ไม่" แต่ไม่หายไปในที่นี้ เพียงแค่ไม่เหลือ 0 เท่านั้น เชื่อว่าเราจะยังต้องการผู้เชี่ยวชาญจำนวนหนึ่งในการทำงานร่วมกับ AI เปรียบเทียบได้กับการปฏิวัติเกษตรกรรมกับอุตสาหกรรมที่ผ่านมา ก็ไม่ได้ทำให้อาชีพทั้งสองหายไปจนเป็น 0 แต่ก็ทำให้จำนวนตำแหน่งงานเหลือน้อยลงมาก

> คิดว่าควรจะเรียน หรือศึกษาด้านไหนเพื่อไม่ให้ถูกแทนที่ได้ ?

เชื่อว่าไม่มีอาชีพไหนรอดเลย แม้แต่อาชีพเดียว ยกตัวอย่างจากที่ผู้ก่อตั้ง Nvidia ให้สัมภาษณ์ว่าควรเรียนด้านเคมี กับชีววิทยามากกว่า ก็ค่อนข้างย้อนแย้งในความก้าวหน้าของ AI ที่สามารถทำงานปัจจุบันของกลุ่มอาชีพด้านการวิทยาศาสตร์ได้ดีมากแล้ว การวิเคราะห์ข้อมูลจากผลการทดลองก็ใช้ AI วิเคราะห์ได้ หรือการเก็บข้อมูลทางวิทยาศาสตร์ต่างๆก็ใช้หุ่นยนต์แทนที่ได้เหมือนกัน


